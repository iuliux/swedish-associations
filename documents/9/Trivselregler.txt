Trivselregler
Trivselreglerna är ett komplement till föreningens stadgar och har antagits av föreningens styrelse. Reglerna gäller för dig som bostadsrättsinnehavare som din familj, gäster, inneboende, hantverkare och ev. hyresgäster i andra hand. Att bo i bostadsrätt innebär ett gemensamt ansvar för föreningen och allas trivsel.

Att bryta mot trivselreglerna vid upprepade tillfällen kan efter en tillsägelse vara grund för uppsägning.

Allmän aktsamhet:
Tänk på att vara aktsam om och väl vårda föreningens egendom. Kostnader för drift, underhåll och reparationer betalas av alla gemensamt.
Om akut skada inträffar i huset, tag i första hand kontakt med fastighetsvärden samt meddela styrelsen.

Andrahandsuthyrning:
Upplåtelse i andra hand kräver styrelsens samtycke. Begäran
om samtycke ska vara skriftlig och ska innehålla skälet för begäran, tidsperiod samt bifoga andrahandskontraktet. Ansökningsblankett finns att ladda ner på hemsidan.
Andrahandsuthyrning godkänns endast vid giltiga skäl och en uthyrningsavgift på 10% av prisbasbeloppet tas ut vid godkänd ansökan.
Vi tillåter inte AirBnB eller annan tillfällig uthyrning av lägenheter. Missbruk av denna regel kan leda till varning och i värsta fall förbrukad rätt till sitt medlemskap.
Lämna din ansökan i god tid, styrelsen beslutar vid möte var 4:e vecka.

Balkong:
Använd balkongen på ett sådant sätt att det inte stör dina grannar.
Tänk på att ev. blomlådor måste placeras innanför balkongräcket av säkerhetsskäl.
Markiser, infravärmare och annat som påverkar fasaden får inte sättas upp utan tillåtelse från styrelsen.

Balkongskydd:
För en enhetlig estetik på våra hus har föreningen rutiner kring balkongskydd vilket gäller alla boende.
Balkongskydd eller markis ska vara färgkod SANDATEX-NCS 5500-N.
Gardiner i inglasad balkong ska vara vit kulör.

Det är inte tillåtet att sätta upp insynsskydd, skärmskydd och jalusi i ex trä, metall, bambu eller liknande.

Försäkringar:
Varje medlem ska ha en hemförsäkring med tillhörande s.k. bostadsrättstillägg tecknad för lägenheten.

Grillning:
Kolgrillning är inte tillåtet inom föreningens område.
Om man väljer att grilla med gasol eller elgrill på sin uteplats och ev balkong ska största hänsyn tas till era grannar då vi bor i flerfamiljshus.

Grillning på balkong rekommenderas ej.

OBS! Tänk på att grillrök och os sprids och dras in genom de tilluftsventiler som sitter under fönstren hos din granne. Grillning ska ske med stängt lock i rengjord grill, allt för att undvika rök och osutveckling.
Om obehag hos grannarna uppstår ska grillning Direkt avbrytas.

Brandsläckare ska alltid finnas tillgänglig vid all grillning.

Grovsoprum:
Vik alltid ihop kartonger och annat så de tar så liten plats som möjligt i sopbehållarna.
Inget annat än det som står angivet på skyltarna i soprummet får slängas i respektive kärl.
Det är absolut förbjudet att lägga sopor på golvet! Om skräp lämnas på golvet måste vi beställa extra hämtning, vilket blir onödigt dyrt för föreningen och kan i slutänden medföra höjda avgifter. Om vi får reda på vem som ställt otillåtna sopor på golvet, kommer kostnaden att direkt påföras avgiften till föreningen för berörd innehavare.
Fyll aldrig ett sopkärl över kanten, locket måste gå att stänga igen.
Det finns nu också en sopborste i soprummet – använd den gärna för att städa upp om det behövs.

Parkering:
För att inte hindra in/utfart till garagen och soprummen så är det inte tillåtet att parkera på gården. Alla platserna i garaget är förhyrda och det är inte tillåtet att tillfälligt ställa sig på en tom plats i garaget.

Ljudnivå:
Mellan 22-07 är det viktigt att visa hänsyn till de andra boende genom att hålla en låg ljudnivå. Om ni planerar en fest, informera gärna grannarna innan.
Om du störs av en granne – prata i första hand med dem och försök lös det på egen hand, kontakta i andra hand styrelsen.

Renovering och underhåll:
Som bostadsrättsinnehavare har du rätt att göra mindre förändringar i lägenheten, väsentliga förändringar kräver dock styrelsens tillstånd.

Bostadsrättsinnehavare ansvarar för att underhålla lägenheten enligt den underhållsplan som finns på hemsidan.

Säkerhet:
Var försiktig med vem du släpper in i byggnaden och ge inte ut portkoden till obehöriga personer.
Säkerställ att det finns en fungerande brandvarnare i din lägenhet.

Trapphus:
Av säkerhetsskäl måste trapphuset hållas rent och tomt ifrån dörrmattor, cyklar och annat. Det är heller inte tillåtet att ställa hushållssopor, tidningar och tomglas utanför lägenhetsdörren.

Innergård och gårdsentré:
Utemiljön är till för oss alla, se till så att det är städat och fint när ni lämnar platsen.
Det är förbjudet att lämna kvar personliga tillhörigheter, skräp och cigerettfimpar. Föreningens gemensamma gårdsmöbler får ej flyttas runt.

Rastning av hund är förbjudet på föreningens mark.

Rökning är inte tillåtet i närheten av entréerna eller så att det stör grannarna.

Vid utflyttning:
Den som övertar din lägenhet ska godkännas som medlem i föreningen innan inflyttning får äga rum. Tillsammans med ansökan om medlemskap ska även ett exemplar av överlåtelseavtalet lämnas till styrelsen.

